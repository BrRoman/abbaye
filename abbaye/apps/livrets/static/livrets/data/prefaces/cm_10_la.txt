Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: per Christum Dóminum nostrum. Cuius mater, gloriósa Virgo María, iure proclamátur beáta, quia Fílium tuum castis méruit generáre viscéribus~; sed mérito felícior prædicátur, quia, incarnáti Verbi facta discípula, voluntátem tuam sédula quæsívit et adimplévit fidélis. Et ídeo, cum innúmeris Angelis, una te magnificámus voce, dicéntes~:
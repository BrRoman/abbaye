Vere dignum et iustum est, æquum et salutáre, nos tibi semper et ubíque grátias ágere~: Dómine, sancte Pater, omnípotens ætérne Deus~: et te in memória beátæ Maríæ semper Vírginis collaudáre, benedícere et prædicáre. Quæ mystério Christi tui íntime sociáta, fílios tibi cum Ecclésia generáre non désinit, quos ad perféctam caritátem persequéndam, urget amóre, áttrahit exémplis. Ipsa enim vitæ evangélicæ exsístit imágo, quam súpplices intuéntes, díscimus eius mente te super ómnia dilígere, eius spíritu Verbum tuum iúgiter contemplári, eius corde frátribus deservíre. Et ídeo, choris angélicis sociáti, te laudámus in gáudio confiténtes~:
